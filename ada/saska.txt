A megadott szöveg:

A feladat egy szimuláció elkészítése taszkok és védett egységek segítségével. 
A szimulációk egy kertben történnek, ahol sáskák harcolnak egy kertésszel. 
A szimuláció folyamatosan tájékoztassa a felhasználót arról, hogy kivel mi történik a konzolra kiírt üzenetekkel 
(pl. "[Sáska#007] Átugrottam a 42-es parcellába"). 
A konzolra kiíráshoz illetve a véletlenszám-generáláshoz használjunk egy közös védett egységet.

A szimuláció akkor ér véget, ha vagy az összes sáska elpusztul vagy a kertész felhagy a permetezéssel. 
A szimulációnak úgy kell véget érnie, hogy minden taszk hiba nélkül készre fut.

Kettesért:

Adott egy kert, amely K parcellát tartalmaz. 
A kertbe egy sáska került az egyik parcellába véletlenszerûen. 
A sáska idõnként véletlenszerûen parcellát vált. A kertész megpróbálja elpusztítani a sáskát, 
ezért minden nap egy parcellát bepermetez irtószerrel. 
Ha a sáska a permetezés után egy ilyen parcellába ugrik, vagy onnan elugrik, akkor megdöglik. 
Az irtószer egy napig hat; a következő permetezés után az előző parcella nem tartalmaz káros anyagot.

A kertész fáradhatatlan; addig jár permetezni, amíg a sáska el nem pusztul.

Legyen K=10.



Szebb jegyért:

A sáskát nem sikerült elpusztítani, ezért lepetézett és született M utódja. 
Az M+1 sáska véletlenszerűen ugrál a parcellák között, egymástól térben és időben függetlenül. 
(Egy parcellában tetszőleges mennyiségű sáska elfér). 
Az M+1 sáska ugyanannyira rosszul tűri az irtószert, mint az előző feladatban. 
Kérjük be K és M értékét a felhasználótól.



Még szebb jegyért:

A kertész türelmetlen és ezért az előírt mennyiség N-szeresét használja az irtószerből (
továbbra is egyszerre egy parcellán), ezért az N napig lesz aktív. 
A hatás nem fokozódik (tehát ha egy egyszer már megpermetezett parcellát megpermetez, 
akkor ott ugyanúgy a legutolsó permetezéstől számított N napig fognak a sáskák elpusztulni)

Legyen N = 3.



Még annál is szebb jegyért:

A Hat Ízeltláb Állatvédő Szervezet örömére a kertész elfelejtett védőmaszkot venni a permetezéshez, 
ezért 0.5 valószínűséggel a megengedettnél nagyobb mennyiségű permetezőszer kerül a szervezetébe. 
Ha három egymást követő napon megtörténik a túladagolás, a kertész olyan rosszul lesz, 
hogy felhagy a permetezéssel és elmegy birkapásztornak (egy másik ZH-feladatban).